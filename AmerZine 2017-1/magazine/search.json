{"_embedded":{"pages":[{"id":291972,"template_id":27,"title":"AmerZine cover","alias":"amerzine-cover","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"image_position":{"top":"22px"},"mobile_alignment":"left","highlights":[{"highlight":[{"title":"Voor elkaar"},{"title":"Van Top tot Teen"},{"title":"Een dag bij"}]}]}},{"id":291973,"template_id":14,"title":"Inhoud & redactioneel","alias":"inhoudsopgave","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"title":"INHOUD & REDACTIONEEL","link":[{"title":"Redactioneel","intro":"Klik hier voor het redactioneel"},{"title":"Voor elkaar","intro":"Zussen Lizzy en Rietje bezoeken Tommie Kreeftmeijer"},{"title":"Een dag bij...","intro":"Christophorus, locatie Melchior"},{"title":"In de etalage","intro":"Ambachtelijke vogelhuisjes van houtwerkplaats Het Ambacht"},{"title":"Dagbesteding","intro":"\u201cMeedoen naar vermogen midden in de maatschappij\u201d in school en verpleeghuis."},{"title":"Van Top tot Teen","intro":"Maak kennis met bewegingsagoog Bart van Huisstede"},{"title":"Zeggenschap","intro":"Dezelfde taal spreken"},{"title":"Expertise","intro":"Specialistische verpleegzorg ouderen"},{"title":"Amerpoort Actueel","intro":"Nieuws, agenda, Amerpoort blogt en social media"},{"title":"Colofon AmerZine"}]}},{"id":291974,"template_id":32,"title":"Voor elkaar","alias":"voor-elkaar","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"nav_type":"bars","author":"Tekst: Bert van der KrukFoto's: Ineke Oostveen","paragraphs":[{"title":"Tommie Kreeftmeijer","subtitle":"\u2018Uit zijn schulpje\u2019","description":"Tommie is 21 jaar. Hij groeide op in Nieuwegein, op de woonboot van het gezin Kreeftmeijer. Sinds zijn veertiende woont hij bij Amerpoort, eerst op locatie Nieuwenoord in Baarn, tegenwoordig op Vosseveld in Soest. Zijn zussen Lizzy (26) en Rietje (12) bezoeken hem geregeld, de een wat vaker dan de ander. \u201cMensen denken soms dat Tommie geen contact kan maken, maar dat kan hij echt wel hoor.\u201d"},{"description":"Rietje: \u201cTommie houdt van buiten zijn, hij is dol op vogeltjes en paarden. Hij luistert graag naar natuurmuziek. Een heel lief en leuk karakter heeft hij. Meestal is hij heel blij als we op bezoek komen, maar hij kan ook sacherijnig en boos zijn. Hij kan helemaal niet praten. Als hij wil praten, gaat-ie gillen of ba-ba-ba geluiden maken. Als je dat geluid nadoet, moet hij hard lachen. Ook bij het woord \u2018hatsjie\u2019 moet hij heel hard lachen. Maar als je het te lang doet, gaat hij op z\u2019n hand bijten.\u201dLizzy: \u201cIk vind Tommie een denker en een dromer. Hij is een binnenvetter, hij zit heel erg in zijn eigen wereldje. Hij ziet waarschijnlijk erg wazig en is extreem overgevoelig voor geluiden. Als hij een chips zak hoort knisperen of de kraan druppelen, is het mis. Of de wind, een hogedrukspuit, auto\u2019s\u2026 Als iemand de straat veegt, moet je hem echt binnenhalen. Dat is de hel voor hem."},{"description":"Tommie Kreeftmeijer en zijn zussen Lizzy (r) en Rietje (l)KnuffelRietje: \u201cIk ga om de week met papa en mama mee naar Tommie. Het eerste wat hij doet, is een knuffel geven. Meestal gaan we naar het bos of de paarden. Of ik ga naast hem liggen op bed, lekker knuffelen. Mama en papa duwt hij weg, maar ik mag naast hem liggen. Ik geef hem vaak eten. Bij anderen eet hij vaak maar een half bakje, bij mij veel meer. Dat komt omdat je met hem moet spelen: de prooi en de leeuw bijvoorbeeld, of vliegtuigje. Kom Tom, nog even \u00e9\u00e9n hapje. Dat werkt veel beter, zeker als er ook een pil bij moet.\u201dLizzy: \u201cHij heeft mazzel als jij hem eten geeft; dat is voor hem uit-eten. Zelf heb ik een tijdje bewust afstand genomen, maar nu ga ik weer vaker naar Tommie. Als je naar hem toe komt, beweegt hij zich in zijn rolstoel met zijn bovenlijf naar voren. Dat is zijn manier om contact te maken. En hij pakt altijd je hand vast, daarmee zoekt hij je: h\u00e9, waar ben je nou? Negen van de tien keer moet je hem daarna over zijn hoofd aaien, tot je arm er moe van wordt. Hij bloeit altijd op, je ziet hem denken: h\u00e9, je bent er weer. Hij komt uit zijn schulpje.\u201d"},{"description":"AfstandLizzy: \u201cTommie heeft vroeger heel veel in ziekenhuizen gelegen. Dat waren geen opnames van een week, maar soms wel een half jaar. Ik ging altijd mee, dat wilde ik ook. Het was mijn broertje. Thuis heerste best een strak regime, want Tommie werd om acht uur opgehaald en was om vier uur weer thuis. In die tussentijd moest mijn moeder alles doen. Soms was het grote chaos, zeker toen ook Rietje geboren was en ik zelf puber werd en me ging afzetten.Toen Tommie eerst ging logeren en later uit huis ging wonen, voelde dat voor mij heel prettig. Echt een verademing. Eindelijk een beetje rust. Ik was zelf heel druk: ik wilde musical doen, turnen, tweetalig vwo\u2026 En thuis was het ook druk en mocht ik nog geen zak chips opentrekken of de kraan opendraaien. Op een gegeven moment was ik er wel klaar mee. Ik zocht Tommie toen ook niet meer op. Dat is er steeds meer ingeslopen. Ik dacht wel aan hem, maar wilde niet naar hem toe.Dat kwam ook omdat ik altijd een hekel aan instellingsterreinen heb gehad: zo\u2019n gigantisch terrein waar ze allemaal gehandicapten wegstoppen. Op Nieuwenoord zat Tommie tussen allemaal bejaarden, omdat hij geen prikkels aankan. Ik dacht: wat doe ik hier? En: je hoort hier niet. Nu hij op Vosseveld woont is het anders. Het is open en vriendelijk. Het personeel vind ik heel lief. Het voelt alsof Tommie nu ergens thuis is.\u201d"},{"description":"DichtbijLizzy: \u201cJe kan heel dichtbij Tommie komen, maar niet zo lang. Even spelen, even knuffelen, maar daarna heeft hij weer tijd voor zichzelf nodig. Alleen zijn hand vasthouden en aaien, dat mag heel lang. Hij zoekt ook liever zelf het contact. Je moet hem niet ineens aanraken, want dan schrikt hij.\u201dRietje: \u201cEn je moet altijd eerst laten zien wat je gaat doen, je moet praten: h\u00e9 Tom hoe is het, ik ga je een dikke knuffel geven. En dan geef je hem een knuffel. Anders duwt hij je weg. Net als bij het eten: hij wil eerst weten wat het is. En vervolgens moet je niet zeggen: mond open! Nee, je zegt: Tommie, hier komt een lekker hapje aangevlogen\u2026\u201d"},{"title":"Goed leven volgens LACCS","description":"Deze tekst verscheen ook in een eenmalige uitgave van Amerpoort over werken vanuit de LACCS-visie. De vijf letters staan voor Lichamelijk welzijn, Alertheid, Contact, Communicatie en Stimulerende tijdsbesteding. Als het op deze vijf gebieden goed voor elkaar is, kun je spreken van een goed leven voor mensen met ernstige verstandelijke beperkingen. Meer lezen over LACCS? Lees meer in het magazine."}]}},{"id":291975,"template_id":11,"title":"In de etalage","alias":"amerzine-in-de-etalage","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"title":"IN DE ETALAGE","description":"VOGELHUISJES","title_position":{"bottom":"55px"},"slider":[{"title":"Echt ambacht","description":"Bied uw tuinvogels een warm nest met ambachtelijk gemaakte vogelhuisjes. De huisjes zijn van hout en kunnen door middel van brandtechnieken worden voorzien van een tekening of patroon. Zo wordt ieder huisje uniek. Wilt u dit voorjaar broedende mussen of koolmeesjes in uw tuin, zorg er dan voor dat het huisje op een goede plekt hangt. Dus: niet in de volle zon of op een plek waar het kan inregenen. De gouden tip: zorg ervoor dat de invliegopening naar het noord- of zuidoosten wijst. De vogelhuisjes van houtwerkplaats 'Het Ambacht' zijn te bestellen via ambacht@amerpoort.nl."},{"title":"Zagen en schuren","description":"De 54-jarige Loes werkt iedere middag met veel plezier op dagbesteding Het Ambacht in Baarn. Ze vertelt met enthousiasme over haar werk: \"Ik vind alles leuk! Vooral de gezelligheid op de groep.\" De afgelopen jaren heeft ze diverse producten gemaakt. Momenteel richt Loes zich vooral op het maken van sleutelhangers en vogelhuisjes, mooie producten waarin ze haar creativiteit goed kwijt kan. \u201cHet branden en het schilderen vind ik leukst. Maar zagen en schuren kan ik ook goed.\""},{"title":"Affiniteit met hout","description":"Bij houtwerkplaats Het Ambacht werken mensen met een matig verstandelijke beperking die veel affiniteit hebben met hout. Hout als werkmateriaal geeft allerlei mogelijkheden, die passen bij verschillende gemoedstoestanden. Als een cli\u00ebnt zijn energie kwijt moet, kan hij pallets slopen. Een cli\u00ebnt die rustig en precies wil werken, kan naambordjes graveren met een brandapparaat of met een vijl de laatste hand leggen aan een product. Benieuwd naar de andere meesterwerken van Het Ambacht? Neem contact op met de houtwerkplaats via ambacht@amerpoort.nl."}]}},{"id":291980,"template_id":32,"title":"Dagbesteding","alias":"dagbesteding","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"nav_type":"bars","author":"Tekst: Lisette Stekelenburg \/ Foto\u2019s: Ineke Oostveen en Jos\u00e9 L\u00f6hr","paragraphs":[{"title":"Dagbesteding in school en verpleeghuis","subtitle":"\u2018Er kan echt zoveel m\u00e9\u00e9r\u2019","description":"\u201cMeedoen naar vermogen midden in de maatschappij.\u201d Dat is wat Amerpoort cli\u00ebnten ook in de vorm van dagbesteding wil bieden. Daarom is de organisatie actief op zoek naar nieuwe samenwerkingen, zoals met MBO Amersfoort en verpleeghuis De Lichtenberg. \u201cCli\u00ebnten krijgen een mbo-pas en een eigen kluisje. Hoe stoer is dat?\u201d"},{"description":"In het gebouw van MBO Amersfoort Zorg en Welzijn aan de Leusderweg in Amersfoort heeft Amerpoort 2 lokalen ter beschikking gekregen om dagbesteding in school te verzorgen. Zo start in Lokaal 010 binnenkort een dagbesteding voor jongeren met een ernstig meervoudige beperking (EMB).Het mes snijdt daarmee volgens begeleider Ard van Faassen aan 2 kanten. \u201cHet is uniek in Nederland dat deze doelgroep een eigen plek midden in de school \u2013 en dus midden in de samenleving \u2013 krijgt. En mbo-studenten maken nu als vanzelf kennis met deze \u2018vaak verstopte\u2019 jongeren en kunnen dus ook bewuster kiezen of zij deze doelgroep in de toekomst willen begeleiden.\""},{"description":"Judith Zomer en Ard van Faassen Suf imagoDeze doelgroep kampt volgens Ard met \u201ceen suf imago\u201d en wordt vaak onderschat. \u201cVoor jongeren met een ernstig meervoudige beperking is vaak alleen plek in een groep met ouderen, en dat is jammer. Bovendien denken studenten dat het alleen gaat om snoezelen en verzorgen, maar er kan echt zo veel m\u00e9\u00e9r. Nu krijgen de EMB-jongeren de kans om onder leeftijdgenoten zonder een beperking te zijn. En in dat contact wil ik laten zien dat er wel degelijk ontwikkeling en groei mogelijk is.\u201dVolgens zijn collega Judith Zomer begint het nu al te leven in de school. \u201cWe zijn nog niet open, maar studenten kijken al nieuwsgierig om het hoekje. En we hebben de eerste gastles aan docenten en studenten al gegeven.\u201c"},{"description":"Groots denken In het naastgelegen lokaal zit sinds kort \u2018Atelier De nieuwe stempel\u2019. Begeleiders Gerdi Bruinink, Stella Vuijk en Monique Oole hebben in de voorjaarsvakantie de eerste cli\u00ebnten verwelkomd. Daar ging wel enige voorbereiding aan vooraf, volgens Gerdi een spannende periode. \u201cNieuwe collega\u2019s, een leeg lokaal, samenwerken met MBO Amersfoort en vervolgens uitzoeken: wat gaan we doen?\u201dStella beaamt dat. \u201cWe hebben flink gebrainstormd. Van groots denken, wilde plannen tot weer downsizen en nuchter kijken naar de mogelijkheden. Uiteindelijk kwamen we uit op een creatieve groep. We gaan producten maken met verschillende druktechnieken. Volgend schooljaar krijgen we ook een open atelier in de school waar we samen met studenten en mensen uit de wijk producten willen maken \u00e9n verkopen.\u201dDagbesteding midden in een school zien de begeleiders als een groot voordeel. Gerdi: \u201cCli\u00ebnten krijgen een mbo-pas en een eigen kluisje. Hoe stoer is dat?\u201d Monique: \u201cVorige week zijn de eerste cli\u00ebnten begonnen en nu al zie je dat sommigen bij een bekende aanschuiven om samen te lunchen. Ze krijgen de kans om gezien te worden en mee te doen met leeftijdsgenoten.\u201d"},{"description":"Begeleiders Monique Oole en Stella Vuijk (Gerdi Bruinink ontbreekt)Van alles watOok in verpleeghuis De Lichtenberg in Amersfoort is iets moois tot bloei gekomen. Begeleider Angelique Murk vertelt hoe zij daar vorig jaar met haar collega Astrid van Ginkel een dagbesteding opzette in het grand caf\u00e9 en bij de facilitaire dienst. Het pakte nog mooier uit dan ze had verwacht.Angelique: \u201cDe cli\u00ebnten bloeien op en zijn trots op hun werk. En de bewoners, hun familie en medewerkers van het verpleeghuis zijn blij dat we er zijn. In deze haastige maatschappij ervaren zij het als meerwaarde dat cli\u00ebnten nog de tijd nemen en gezelligheid brengen. Als \u00e9\u00e9n van hen er een dag niet is, wordt die meteen gemist. De samenwerking met De Lichtenberg smaakt naar meer. Dit is toch voor iedereen een win-win situatie.\u201dZo werken Harm, Nick en Ted met plezier in het grand caf\u00e9, vindt Reina het leuk om schoon te maken, werkt Joppie het liefst buiten in de tuin en is Manus een enthousiaste hulpconci\u00ebrge. Manus somt zijn taken op: \u201cIk breng de schone was rond, haal oud papier en lege flessen op, breng bestellingen rond en zet stoelen klaar voor vergaderingen. Van alles wat.\u201d MaatjesLogistiek medewerker Evert Schregardus van De Lichtenberg is maar wat blij met die extra handjes. \u201cIn het begin heb ik tijd, liefde en geduld ge\u00efnvesteerd om Manus in te werken. Dat krijg ik nu dubbel en dwars terug. Van de 8 uur op een dag is hij 6 uur zelfstandig aan het werk. Zo heb ik zelf tijd voor andere klussen.\u201dBovendien zijn de 2 mannen maatjes geworden. \u201cWe hadden meteen een klik. We lachen veel en missen elkaar als de ander een dagje vrij is\u201d, zegt Evert. \u201cWe zijn net buurman en buurman\u201d, grijnst Manus."},{"description":"Begeleiders Angelique Murk en Judith van Beek, logistiek medewerker Evert Schregardus, Harm, Manus en Ted."}]}},{"id":291976,"template_id":21,"title":"Van top tot teen","alias":"van-top-tot-teen","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"scrollitem":[{"title":"VAN TOP","subtitle":"TOT TEEN","description":"Tekst: Andre van Os \/ Foto's: Ineke van Oostveen"},{"title":"Bart van Huisstede (34)","subtitle":"Bewegingsagoog op locaties Nieuwenoord, Het Kwatrijn en Het Leemveld","description":"Wat zijn je passies?\"Voetbal! Vooral om zelf te doen; ik heb geen voorkeursclub. En sport in het algemeen: hardlopen, wielrennen, handballen. Ik kan me niet anders herinneren: vroeger speelden we altijd op straat. Ik heb dus van mijn hobby mijn beroep gemaakt.Wat is het mooiste boek dat je gelezen hebt?\u201cLaat je hersenen niet zitten van neurowetenschapper Erik Scherder. Het boek gaat over hoe lichaamsbeweging de hersenen kan activeren. Het toont het belang van bewegen en het effect daarvan op je gezondheid. De hersenen die zich het laatst ontwikkelen, takelen ook het eerst af. Juist in die hersenen zitten ook je remmingen; dat verklaart waarom bejaarden ineens in tranen kunnen uitbarsten. Voldoende bewegen heeft ook invloed op je werk, en daarbij hoef je echt niet meteen te denken aan vijf keer sporten per week. Ik heb een lezing van Scherder gehoord op een symposium, dat zou ik iedereen gunnen.\u201dWat vind je vervelend aan jezelf?\u201cIk kan moeilijk nee zeggen en verwoord dingen niet altijd goed: dan komt het grover uit mijn mond dan ik het bedoel. Het kan zijn dat je in een gesprek allebei hetzelfde bedoelt, maar dat de inhoud van je woorden toch anders overkomt.\u201dHoe ziet jouw werkplek eruit?\u201cIk werk in de grote en de kleine sportzaal op Nieuwenoord, op Het Kwatrijn en op Het Leemveld. Ik ben tijdelijk twee dagen gedetacheerd in Heibloem in Limburg, waar ik voor Combinatie Jeugdzorg beweging geef aan uit huis geplaatste kinderen. En ik ben veel buiten op het terrein en het park van Groeneveld, bijvoorbeeld met cli\u00ebnten die willen hardlopen. Dat is laagdrempelig en je kunt steeds een doel stellen: 10 seconden hardlopen, 30 seconden wandelen, noem maar op. Ook ben ik bezig met teams in ons beweegproject 'Goud'. Een uurtje in de sportzaal helpt niet, maar je kunt mensen wel in beweging zetten, bijvoorbeeld door ze lopend naar dagbesteding te laten gaan. Bewegen is leuk, gezond en belangrijk voor iedereen. En het leukste is bewegen in combinatie: personeel \u00e9n cli\u00ebnt.\u201dWat is het leukste onderdeel in je werk?\u201cHet contact en het werken met cli\u00ebnten. Daar kan niets tegenop! En als je vooruitgang ziet: als een cli\u00ebnt chagrijnig binnenkomt, maar met een grote glimlach weer weggaat.\u201d Hoe zouden jouw collega\u2019s je omschrijven?\u201cEigenzinnig. Eigenwijs \u2013 maar dat is \u00f3\u00f3k wijs \u2013 en enthousiast. En ook wel gezellig: een personeelsfeest zal ik niet snel overslaan.\u201d"}]}},{"id":296190,"template_id":32,"title":"Verpleegzorg ouderen","alias":"verpleegzorg-ouderen","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"nav_type":"bars","author":"Tekst en foto's: Marjon van Dalen","paragraphs":[{"title":"Expertise","subtitle":"Verpleegzorg voor ouderen biedt thuisgevoel","description":"Dankzij de specialistische verpleegzorg van Amerpoort op een kleinschalige locatie in Utrecht beleeft Ria Wijenberg (61) een goede oude dag. \u201cDit huis straalt rust uit, en Ria voelt dat aan\u201d, zegt haar zwager Jan Wulfsen."},{"description":"Jan (72) en zijn vrouw Greet (69) gaan elke twee weken op bezoek bij hun (schoon)zus. In het verleden trokken ze nog veel nauwer op met Ria, maar ja, ze hebben zelf intussen ook de nodige gezondheidsklachten. Jarenlang werd Ria liefdevol in de familie opgenomen. In de zomer ging ze steevast mee met Jan en Greet naar de stacaravan in Hoenderloo. \u201cRia sliep in bed bij onze dochter. Die twee hebben zoveel plezier gehad samen.\u201d"},{"description":"Jan en Greet Wulfsen Zware beslissingIn haar jonge jaren had Ria een baantje bij cosmeticabedrijf Keune in Soest. Ze pakte doosjes in en stond aan de lopende band. Ze had het er reuze naar haar zin. Jan: \u201cRia ging zelfs mee met personeelsuitjes naar Parijs. Toen ze 12,5 jaar in dienst was bij het bedrijf, kreeg ze een prachtige toespraak van de directeur. Een hoogtepunt in haar leven.Maar er braken moeilijker tijden aan. Jan: \u201cMijn schoonmoeder is altijd dol geweest op haar kwetsbare nakomertje. Maar op een gegeven moment ging het thuis niet langer. Moeder werd ouder en Ria had teveel zorg nodig.\u201d Dat Ria naar een instelling zou verhuizen, was voor haar een zware beslissing.Ria zelf zag dat anders. Zwager Jan: \u201cZe was apetrots, want eindelijk had ze net als haar andere zussen een eigen voordeurbel! Aan iedereen die het maar wilde horen, vertelde ze: \u2018Ik ben vol-gewassen, dus jullie moeten aanbellen bij de voordeur als je bij mij op bezoek komt!\u2019\u201dZus Greet: \u201cMijn moeder wilde er voor haar eigen overlijden zeker van zijn dat Ria op een goed plekje terecht zou komen. Inmiddels is ze overleden, maar ik weet zeker dat ze tevreden zou zijn als ze zou kunnen zien hoe Ria nu verzorgd wordt.\u201d"},{"description":"Klein zusjeSinds 2011 woont Ria aan de Louis Armstronglaan in de Utrechtse wijk Terwijde, op een kleinschalige verpleegzorglocatie van Amerpoort. Ze is dementerend. Vrolijk is ze nog steeds, maar ze kan ook intens verdrietig zijn, omdat ze de wereld om haar heen niet meer begrijpt.Greet vertelt dat ze 2 nachten niet sliep nadat ze te horen had gekregen dat Ria te slecht werd voor de woning in Amersfoort. \u201cHoe moest het verder met mijn kleine zusje?\u201d De overstap naar een verpleegzorglocatie van Amerpoort was spannend, want hoe zou Ria het ervaren?Maar het pakte buitengewoon goed uit. Jan: \u201cRia is hier op haar gemak. Dit huis straalt rust uit, en Ria voelt dat aan. Het heeft haar vanaf de allereerste dag heel erg goed gedaan.\u201d Greet: \u201cIk heb zelf vorig jaar een beroerte gehad. Toen kreeg ik van Ria een kaart met een vogeltje, zelf gemaakt met hulp van de begeleiding. Dat heeft me echt diep geraakt. Dit laat voor mij zien hoe de verpleegzorg van Amerpoort is: heel persoonlijk.\u201dTweede gaatjeCo\u00f6rdinerend begeleider Bianca Elzerman ervaart dit als compliment. Amerpoort wil bewoners vooral een \u2018thuisgevoel\u2019 geven en aansluiten bij de leefwereld van de bewoners. \u201cWe hebben 7 bewoners, we koken zelf, we wassen zelf. Als er extra zorg nodig is, dan is er altijd een arts in huis. Die werkt in hetzelfde pand op de tweede verdieping.\u201dBianca legt uit dat ze altijd goed kijkt naar de lichaamstaal van de bewoners, juist omdat zij vanwege hun beperkingen en hun leeftijd zelf niet meer kunnen aangeven wat ze nodig hebben. \u201cToen Ria hier binnenkwam, riep ze bij het aantrekken van de bh altijd heel hard: tweede gaatje! Dat soort dingen onthou je, want die zijn belangrijk voor haar.\u201dJuist omdat Ria nu niet alles meer zelf kan aangeven, hechten de begeleiders veel waarde aan contact met de naaste familie. \u201cGoede zorg kun je alleen maar samen verlenen. We willen de zorg zo persoonlijk mogelijk maken. We proberen een gewoon gezin na te bootsen, waarin we onderling goed rekening houden met elkaar en gewoon goed voor elkaar zorgen.\u201d"},{"description":"Co\u00f6rdinerend begeleider Bianca Elzerman"},{"title":"Verpleegzorg","description":"Wat maakt verpleegzorg anders dan andere zorg?Bianca Elzerman: \u201cMensen met een verstandelijke beperking worden steeds ouder en hebben daardoor steeds meer medische zorg nodig: goede verpleegzorg, aandacht voor dementie, goede terminale zorg. Dat vraagt veel ervaring van het team. Al die medische zaken krijgen bij ons veel aandacht.\u201dWat maakt werken op deze locatie leuk voor jou?\"Als team helpen wij mensen in het laatste stukje van hun leven. Als dat goed lukt, en de bewoners zijn tevreden, dan heb ik een goede werkdag gehad. Het is dankbaar werk. Al mijn eerdere werkervaring in de verpleegzorg en de ouderenzorg kan ik hier maximaal inzetten. Dat vind ik prachtig om te doen. Ik zou eigenlijk niet weten wat ik anders zou willen in het leven. Dit hoort bij mij.\u201dWat adviseer je familieleden en begeleiders die overwegen of verpleegzorg zou passen?\u201cIk heb zelf een tante met een beperking, daar ben ik mee opgegroeid. Ik weet dus uit eigen ervaring hoe belangrijk het is dat je vertrouwen hebt in een goede instelling waaraan je de zorg voor jouw familielid overdraagt. Tegen mensen die twijfelen zeg ik altijd: maak een afspraak en kom een keer kijken om te zien of deze specifieke vorm van zorg past bij jouw familielid.\u201dMeer weten over verpleegzorg en de locaties die verpleegzorg bieden? Kijk voor meer informatie over verpleegzorg op onze website en bekijk hieronder de nieuwe film \"De volgende stap\"."}]}},{"id":296366,"template_id":41,"title":"Een dag bij - tester","alias":"een-dag-bij-tester","content":{"nav_type":"bars","title":"EEN DAG BIJ","subtitle":"Christophorus groep Melchior","description":"De jongeren van Melchior heten ons van harte welkom in hun nieuwe woning. Sinds eind 2016 wonen ze met drie andere groepen in de nieuwbouw aan de Duinweg in Bosch en Duin. In februari was de feestelijke opening. Ze laten ons zien hoe hun dag eruit ziet vanaf het moment dat ze thuiskomen rond theetijd tot ze naar bed gaan.","text_align":"left","item":[{"item":[{"description":"Begeleider Elisa komt om Lara uit de bus te halen. Weer thuis!"},{"description":"Lara heet ons van harte welkom in haar nieuwe huis."},{"description":"Kies je fruit. Even bijkomen na een lange dag."},{"description":"Lotte krijgt een keer per week muziektherapie."},{"description":"Buiten spelen! Op 13 mei is er een sponsordag om geld in te zamelen om deze kale tuin op te knappen."},{"description":"Tijd om voor te lezen"},{"description":"Melchior is een antroposofische groep. In de kring elkaar de hand geven is een van de vaste rituelen."},{"description":"Lotte en haar moeder staan nog even in de keuken. Een keer in de week eet haar moeder mee."},{"description":"Pyjama aan. Tijd om naar bed te gaan."},{"description":"De avond is gevallen. Slaap lekker!"}]}]}},{"id":291978,"template_id":32,"title":"Zeggenschap","alias":"zeggenschap","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"nav_type":"bars","author":"Peter de Hoogh is cli\u00ebntcoach","paragraphs":[{"sidenotes":"Amerpoort heeft verschillende cli\u00ebntenraden waarin u kunt meepraten.\u00a0Op onze website kunt u hierover meer lezen. Of stuur een mail naar j.dejong@amerpoort.nl.","title":"Zeggenschap","subtitle":"Dezelfde taal spreken","description":"Dialoog, co\u00f6rdinator, cluster, locatie, participatie. Woorden die velen van ons dagelijks gebruiken, ook in aanwezigheid van onze klanten. Veel cli\u00ebnten vragen zich - zelfs bij deze vaak gebruikte termen - af waar hebben zij het over? Zonder dat wij het ons realiseren, praten wij een taal die zij vaak niet begrijpen. Waarom passen we ons niet aan en gebruiken we niet deze woorden: praten over, hoofd regelaar, huizengroep, huis, mee denken en praten over.Waarom hebben wij toch zo\u2019n moeite om de dingen zo simpel en begrijpelijk mogelijk bij naam te noemen? Geven wij wel toegankelijke informatie over onze organisatie? Soms willen cli\u00ebnten heel graag meedenken of reageren, maar kunnen zij dat alleen als het voor hen ook begrijpelijk is. Een opmerking die wij als coaches cli\u00ebntmedezeggenschap wel eens horen is: \u201cKan iemand onze manager helpen om het aan ons uit te leggen?\u201d Cli\u00ebnten hebben al eens het idee geopperd een \u2018Woordenscheidsrechter\u2019 te benoemen!Waarom zijn wij zo beperkt in onze taal? Of kunnen wij wel eenvoudiger communiceren en zou het goed zijn als wij daar eens iets meer moeite voor gaan doen? Ik merk dat het ook mij overkomt, met name als raadsleden van een bewonersraad mijn verslag van een vergadering voorlezen. Nog steeds staan daar woorden in waar men bij het voorlezen niet uitkomt of over struikelt. Dat is voor mij vaak een aanwijzing om te vragen of men begrijpt wat er mee bedoeld wordt. Neem de tijd om bepaalde termen en woorden uit te leggen of te omschrijven en maak teksten daardoor eenvoudiger en simpeler waardoor iedereen ze begrijpt. Ook de neerlandici onder ons begrijpen eenvoudige taal. Dan komen wij maar een keer iets minder belezen, erudiet, geleerd, geletterd, hooggeleerd, hoogopgeleid, ontwikkeld of wijs over!Laat niemand langs de zijlijn staan. Pas als iedereen dezelfde taal spreekt, doet iedereen mee. Ik ga mijn best doen, jullie ook?Peter de Hoogh"}]}},{"id":291982,"template_id":30,"title":"Amerpoort Actueel","alias":"amerpoort-actueel","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"nav_type":"bars","rows":[{"text":[{"title":"AMERPOORT","description":"ACTUEEL"}]},{"text_image_quote":[{"title":"Amerpoort nieuws","description":"&lt;&lt; PlanCare 2.0 gelanceerd met feestHet nieuwe Elektronisch Cli\u00ebnten Dossier PlanCare 2.0 is officieel gelanceerd. Dat gebeurde tijdens een groot evenement op dinsdag 21 maart in het Cultureel Centrum op locatie Nieuwenoord in Baarn. Iedereen was welkom: cli\u00ebnten, begeleiders en verwanten. Veel cli\u00ebnten gingen gelijk de dansvloer op tijdens het optreden van United by Music.De projectgroep PlanCare 2.0 was voltallig aanwezig zodat er de gelegenheid was voor vragen en demonstraties. Ook werd de nieuwe video gepresenteerd die de voordelen van PlanCare 2.0 kernachtig op een rijtje zet.De eerste ervaringen met PlanCare 2.0 zijn positief. In het volgende nummer van AmerZine meer achtergrondinformatie over PlanCare 2.0 en in de tussentijd vindt u meer informatie op onze website. Meer nieuws over Amerpoort vindt u op de website van Amerpoort. U kunt zich ook opgeven voor de maandelijkse nieuwsbrief."}]},{"text":[{"title":"Amerpoort agenda","description":"Save the date! Wist u dat u op de website van Amerpoort ook een agenda kunt vinden met daarin allerlei activiteiten en evenementen? Blijf op de hoogte en mis niets!Zet bijvoorbeeld de Motorrun op 20 mei vast in uw agenda of het schaapscheerdersfeest op de Brinkhorst op 7 juni.Kijk op de website van Amerpoort voor meer informatie en evenementen."}]},{"text_image_quote":[{"title":"AMERPOORT BLOGT","description":"\u201cElke zorgorganisatie worstelt op dit moment met de uitdagingen van dit tijdperk van veranderingen. Wat de zorgorganisaties kenmerkt is dat ze vrijwel allemaal denken dat e-health de oplossing is voor hun huidige problemen. Ook al klinkt dit hip en beloftevol, ik durf te bepleiten dat dit niet waar is. Wat achter alle technologie schuilt zijn namelijk de cultuur, de processen en het hart van de organisatie die uiteindelijk bepalen of vernieuwing kans heeft om het nieuwe normaal te worden.Maar waar moet je dan beginnen als je e-health wil inzetten binnen je organisatie?\u201dIn het kader van de week van Zorg en Welzijn schreef Jethro Hardeman, programmaleider E-health en adviseur InnovatieLab, deze blog met 5 tips voor het inzetten van e-health in de zorg.Wilt u de blog lezen? Ga dan naar onze website. Regelmatig bloggen medewerkers of verwanten over Amerpoort. Wilt u bloggen? Dat kan ook! U kunt uw blog sturen naar webredacteur@amerpoort.nl"}]},{"text":[{"title":"Sociale media","description":"7 dagen per week kunt u Amerpoort in tekst en (bewegend) beeld volgen op de sociale media van Amerpoort. Volg ons en praat mee: Facebook.com\/amerpoort of Twitter.com\/amerpoort of op Instagram.com\/amerpoort"}]}]}},{"id":291983,"template_id":21,"title":"Colofon","alias":"colofon","meta_description":"AmerZine editie 1, voorjaar 2017. Het digitale magazine van Amerpoort. Samen werken aan een goed leven voor mensen met een verstandelijke beperking.","header":{"name":"header01"},"content":{"scrollitem":[{"title":"AmerZine","subtitle":"COLOFON","description":"AmerZine is een uitgave van Amerpoort en verschijnt 4 keer per jaar. Het digitale magazine is bestemd voor medewerkers en relaties van Amerpoort. Wilt u maandelijks nieuws ontvangen van Amerpoort? Geef u dan op voor de digitale nieuwsbrief. Hoofdredactie: Marieke van Dommele Eindredactie: Marianne Kruit Aan dit nummer werkten mee: Marjon van Dalen, Mark van Herpen, Peter de Hoogh, Bert van der Kruk, Andr\u00e9 van Os, Brandon van Spall, Lisette Stekelenburg en Jantine Willemsen Fotografie: Ineke Oostveen, Jose L\u00f6hr, Marjon van Dalen en AmerpoortFilms: Amerpoort TVProductie\/vormgeving: Mark van Herpen Redactieadres: Tips en suggesties kunt u sturen naar: Amerpoort, afdeling Communicatie, Postbus 1020, 3740 BA Baarn: amerzine@amerpoort.nl, telefoon 035 647 52 14 Internet:www.amerpoort.nl"}]}}]}}