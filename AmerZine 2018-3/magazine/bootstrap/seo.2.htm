<!DOCTYPE html>
<html>
    <!-- This magazine is created with Instant Magazine technology. www.instantmagazine.com -->
    <head>
        <title>AmerZine 2018-3 - Voor elkaar 2018-3</title>
        <meta http-equiv="X-UA-Compatible" content="IE=Edge" />
        <meta http-equiv="Content-Type" content="text/html; charset=utf-8" />
        <meta name="viewport" content="width=device-width, initial-scale=1, maximum-scale=1.0, user-scalable=no" />
        <meta name="apple-mobile-web-app-capable" content="yes" />
        <meta name="fragment" content="!" />
        <meta property="og:title" content="Voor elkaar 2018-3" />
        <meta name="twitter:title" content="Voor elkaar 2018-3" />
        <meta property="og:image" content="magazine/64056v1.2/images/screenshots/600-416---1682117.png" />
        <meta property="og:image:type" content="image/png" />
        <meta property="og:image:width" content="600" />
        <meta property="og:image:height" content="416" />
        <meta name="twitter:image" content="magazine/64056v1.2/images/screenshots/600-416---1682117.png" />
        <meta name="description" content="AmerZine editie 3, herfst 2018. 
Het digitale magazine van Amerpoort. 
Samen werken aan een goed leven voor mensen met een verstandelijke beperking. 
Gehandicaptenzorg." />
        <meta property="og:description" content="AmerZine editie 3, herfst 2018. 
Het digitale magazine van Amerpoort. 
Samen werken aan een goed leven voor mensen met een verstandelijke beperking. 
Gehandicaptenzorg." />
        <meta name="twitter:card" content="summary_large_image" />
        <meta name="twitter:description" content="AmerZine editie 3, herfst 2018. 
Het digitale magazine van Amerpoort. 
Samen werken aan een goed leven voor mensen met een verstandelijke beperking. 
Gehandicaptenzorg." />
        <link rel="icon" type="image/png" href="magazine/64056v1.2/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" href="magazine/64056v1.2/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" sizes="76x76" href="magazine/64056v1.2/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" sizes="120x120" href="magazine/64056v1.2/images/120-120---icon_social_media_400x400px.3e6c73842ec0.jpg" />
        <link rel="apple-touch-icon" sizes="152x152" href="magazine/64056v1.2/images/152-152---icon_social_media_400x400px.3e6c73842ec0.jpg" />
        <link rel="canonical" href="http://amerzine.amerpoort.nl/amerzine-2018-3#!/voor-elkaar-2018-3" />
        <meta property="og:url" content="http://amerzine.amerpoort.nl/amerzine-2018-3#!/voor-elkaar-2018-3" />
        <meta name="google" content="notranslate">
        <link rel="stylesheet" href="viewer/v2.1.866/css/style.css" media="screen" />
        <link rel="stylesheet" href="viewer/v2.1.866/css/themes/theme2.css" media="screen" />
        <link rel="stylesheet" id="print-css" media="print" href="viewer/v2.1.866/css/print.css" />
        <!--[if IE 8]>
            <link href="viewer/v2.1.866/css/ie8.css" rel="stylesheet" type="text/css">
        <![endif]-->
        <!--[if IE 9]>
            <link href="viewer/v2.1.866/css/ie9.css" rel="stylesheet" type="text/css">
        <![endif]-->
        <script src="viewer/v2.1.866/bootstrap.min.js"></script>
        <style id="pageAnimations"></style>
        <style type="text/css">
            #splash .spinner.style-0:before {
            	border-top-color: rgb(119,0,119);
            	border-top-color: rgba(119,0,119,1);
            }
            .no-svg .im-sp, .no-svg .im-sp-after:after, .no-svg .im-sp-after-relative:after {
                background-image: url('viewer/v2.1.866/images/sprites/icon-set-1.png');
            }
            .im-sp, .im-sp-after:after, .im-sp-after-relative:after {
                background-image: url('viewer/v2.1.866/images/sprites/icon-set-1.svg');
            }
            .no-svg .im-sp[class*="im-sp-social-"] {
                background-image: url('viewer/v2.1.866/images/sprites/icon-social-1.png');
            }
            .im-sp[class*="im-sp-social-"] {
                background-image: url('viewer/v2.1.866/images/sprites/icon-social-1.svg');
            }
        </style>
                    </head>
    <body>
                <div>
            <nav><ul><li><a href="#!/amerzine-2018-3-cover">AmerZine cover 2018-3 variant</a></li><li><a href="#!/inhoudsopgave-2018-3">Inhoud &amp; redactioneel 2018-3</a></li><li><a href="#!/voor-elkaar-2018-3">Voor elkaar 2018-3</a></li><li><a href="#!/van-top-tot-teen-2018-3">Van top tot teen</a></li><li><a href="#!/expertise-ditbenikvideo-2018-3">Expertise 'Dit ben ik' video</a></li><li><a href="#!/expertise-werkplekleren-2018-3">Expertise Werkplekleren</a></li><li><a href="#!/een-dag-bij-2018-3">Een dag bij</a></li><li><a href="#!/in-de-etalage-2018-3">In de etalage</a></li><li><a href="#!/zeggenschap-2018-3">Zeggenschap</a></li><li><a href="#!/amerpoort-actueel-2018-3">Amerpoort Actueel 2018-3</a></li><li><a href="#!/colofon-2018-3">Colofon 2018-3</a></li></ul></nav>
            <h1><img src="//s3.eu-west-2.amazonaws.com/screenshots-1d5fh4/64056/1a8wtc9ls064a_d.png" align="right">Voor elkaar 2018-3</h1>
<article>
<div data-type="author" class="paragraph author"><p><strong>Tekst:&nbsp;</strong>Eva-Maria den Balvert / <strong>Foto's:</strong> Ineke Oostveen</p></div><h2 data-type="title">Dagbesteding in een bedrijf</h2>
<h3 data-type="subtitle">Fluitend naar het werk</h3>
<div data-type="description"><p style="text-align: left;"><br></p><p style="text-align: left;"><strong>Enthousiast laat Arthur van Ginkel (21) zijn vader Dink van Ginkel zijn werkplek zien. Sinds november 2017 doet Arthur dagbesteding in het restaurant en de centrale keuken van Meander Medisch Centrum in Amersfoort. “Ik ben er trots op dat ik op een plek in het bedrijfsleven werk.”<br></strong></p><p style="text-align: left;"><br></p></div><div data-type="description"><p>Drie dagen per week fietst Arthur van zijn ouderlijk huis naar Meander. Een kwartier fietsen, in Arthurs fietstempo zo’n tien minuten. De eerste dag was spannend. Nieuwe mensen, een nieuwe omgeving. En zou het werk niet te druk zijn? “Niet alleen Arthur, maar ook wij als ouders vonden het spannend,” vertelt vader Dink van Ginkel. “Zou het lukken? Arthur heeft eerder bij de HEMA gewerkt, maar dat was te moeilijk. Het scheelde dat we Tanja Moesbergen, begeleider van Amerpoort, al kenden uit het logeerhuis. Voordat Arthur begon, hebben we een paar keer met haar gebeld en zijn we wezen kijken.”</p><p><br></p><p><strong>Op proef</strong></p><p>Arthur dacht al een tijdje aan overstappen, omdat hij was uitgeleerd op zijn vorige dagbestedingsplek bij Puur. Dat is een bedrijfskantine van ‘s Heeren Loo in Amersfoort. Tanja’s telefoontje naar de familie Van Ginkel kwam dus op een goed moment. Dink: “Ze vertelde dat ze een nieuw project startten en dachten dat dit echt iets voor Arthur zou zijn. We zijn het twee dagen per week gaan proberen, eerst een maand op proef. Puur hield Arthurs plek open, zodat hij daar nog terugkomen. Maar het ging goed, dus kon Arthur bij Meander blijven.” Sindsdien is Arthur drie dagen per week bij Meander, naast zijn andere dagbesteding in woonzorgcentrum De Amerhorst.</p><p><br></p></div><ul data-type="image"></ul><div data-type="description"><p><br></p><p><strong>Meander-badge<br></strong>Wat maakt Meander zo’n fijne plek? Arthur: “Ik heb op school twee jaar voor horeca geleerd. Ik vind dit werk leuker dan schoonmaken, wat ik in het bejaardenhuis doe.” Vader Dink vult aan: “Wat je ook belangrijk vindt, is dat je gewaardeerd wordt en dat je op een plek werkt die iedereen kent. Dat je aan je vrienden en de buren kunt uitleggen: ik werk in het ziekenhuis.” Ja, knikt Arthur. “En deze is ook belangrijk!” Met een grijns haal hij zijn Meander-badge tevoorschijn, met daarop zijn naam, foto en de vermelding Assistent horeca.<br><br>De badge, het witte Meander poloshirt en de zwarte sloof met de opdruk Meander Marché benadrukken dat de cliënten van de dagbesteding er echt bij horen in het restaurant en de spoelkeuken. “De medewerkers en de gasten van het restaurant zijn blij met ons,” vertelt Arthur. “Ze hebben ook veel geduld met ons. Dat heb ik ook wel nodig. Soms moet ik gewoon iets stap voor stap uitgelegd krijgen.”</p><p><br></p></div><ul data-type="image"></ul><div data-type="description"><p><strong>Aangepast</strong></p><p>Gehuld in witte jas en haarnetje loopt vader Dink van Ginkel even later met Arthur en coördinator Henk Mulder van Meander door de centrale keuken. Langs de karren met doosjes broodbeleg, die Arthur elke week schoonmaakt. Door de koeling, waar hij ingepakte plakjes kaas en vleeswaren telt en sorteert. En langs de eierdopjes en zoutzakjes, die hij uittelt en op dienbladen klaarzet.</p><p><br></p><p>De begeleiding van Amerpoort en het horecateam van Meander hebben taken beschreven en werkprocessen aangepast voor de komst van de dagbesteding. Samen met de begeleiding proberen ze of iemand een taak aankan of niet. Arthur: ”Ik sta niet zo vaak bij de afruimband in het restaurant, omdat dat best wel druk is. Dan staan er wel tien mensen die allemaal haast hebben. Dat is te druk. Dan help ik liever in de keuken om tosti’s te maken.” De laatste tijd heeft Arthur extra geoefend in het op houdbaarheid controleren van de voorraad. Bakken vol boterkuipjes, hagelslag en plakken koek worden stuk voor stuk gecheckt. Arthur: “Dat is best lastig, omdat je er veel bij moet lezen en rekenen.“</p><p><br></p></div><ul data-type="image"></ul><div data-type="description"><p><strong>Collega’s</strong></p><p>In de keuken worden de cliënten van de dagbesteding begroet als collega’s. Coördinator Henk Mulder: “De samenwerking is een win-winsituatie. De mensen van de dagbesteding brengen werkplezier en nemen onze mensen werk uit handen. We kijken altijd goed welke taak bij iemand past. Het zijn allemaal individuen.”</p><p><br></p><p>Vader Dink luistert vol belangstelling. “Deze plek doet Arthur goed en dat is voor ons als gezin ook fijn. Voor ons is het belangrijk dat hij een dagbesteding heeft waar hij zich goed bij voelt. Hij gaat de meeste dagen fluitend naar zijn werk. Letterlijk.” Ter illustratie fluit Arthur een melodietje. “Als het kan, wil ik nog wel een dag in de week bij Meander werken.”</p><p><br></p></div><ul data-type="image"></ul><h2 data-type="title">Dagbesteding midden in de maatschappij</h2>
<div data-type="description"><p><br></p><p>Meander dagbesteding is een voorbeeld van hoe Amerpoort de dagbesteding graag wil organiseren: midden in de maatschappij. De gedachte is dat mensen met een beperking naar vermogen bijdragen aan de samenleving. Wat kun je? Wat wil je? En wat wil je leren? Daar gaat het om. Cliënten doen dagbesteding in bijvoorbeeld lunchrooms, zorginstellingen of productiebedrijven. Amerpoort zorgt ervoor dat de cliënten zich prettig en veilig voelen in hun nieuwe werkomgeving. Zo doen cliënten meer zelf, durven ze meer en ervaren ze zelf dat ze met hun werk of dagbesteding een bijdrage leveren aan de samenleving. Meer informatie: <a href="http://www.amerpoort.nl/dagbesteding" onclick="Magazine.tracker.trackOutbound( this, event, 'click', $(this).text() );" rel="noopener noreferrer" target="_blank">www.amerpoort.nl/dagbesteding</a></p><p><br></p></div></article>
        </div>
            </body>
</html>
