<!DOCTYPE html>
<html>
    <!-- This magazine is created with Foleon technology. www.foleon.com -->
    <head>
        <title>AmerZine 2019-1 - Nieuwe arbeidsmarktcampagne 2019-1</title>
        <meta http-equiv="X-UA-Compatible" content="IE=Edge"/>
        <meta http-equiv="Content-Type" content="text/html; charset=utf-8" />
        <meta name="viewport" content="width=device-width, initial-scale=1, maximum-scale=1.0, user-scalable=no" />
        <meta name="apple-mobile-web-app-capable" content="yes" />
        <meta name="fragment" content="!" />
        <meta property="og:title" content="Nieuwe arbeidsmarktcampagne 2019-1" />
        <meta name="twitter:title" content="Nieuwe arbeidsmarktcampagne 2019-1" />
        <meta property="og:image" content="magazine/83612v2.1/images/screenshots/600-416---1843641.png" />
        <meta property="og:image:type" content="image/png" />
        <meta property="og:image:width" content="600" />
        <meta property="og:image:height" content="416" />
        <meta name="twitter:image" content="magazine/83612v2.1/images/screenshots/600-416---1843641.png" />
        <meta name="description" content="Martijn en Esther kunnen hun passie kwijt in het werken met mensen met een verstandelijke beperking. Neem jij ook jouw passie mee naar Amerpoort? Kom werken in de gehandicaptenzorg." />
        <meta property="og:description" content="Martijn en Esther kunnen hun passie kwijt in het werken met mensen met een verstandelijke beperking. Neem jij ook jouw passie mee naar Amerpoort? Kom werken in de gehandicaptenzorg." />
        <meta name="twitter:card" content="summary_large_image" />
        <meta name="twitter:description" content="Martijn en Esther kunnen hun passie kwijt in het werken met mensen met een verstandelijke beperking. Neem jij ook jouw passie mee naar Amerpoort? Kom werken in de gehandicaptenzorg." />
        <link rel="icon" type="image/png" href="magazine/83612v2.1/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" href="magazine/83612v2.1/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" sizes="76x76" href="magazine/83612v2.1/images/76-76---icon_social_media_400x400px.3e6c73842ec0.jpg" />
        <link rel="apple-touch-icon" sizes="120x120" href="magazine/83612v2.1/images/120-120---icon_social_media_400x400px.3e6c73842ec0.jpg" />
        <link rel="apple-touch-icon" sizes="152x152" href="magazine/83612v2.1/images/152-152---icon_social_media_400x400px.3e6c73842ec0.jpg" />
        <link rel="canonical" href="http://amerzine.amerpoort.nl/amerzine-2019-1#!/nieuwe-arbeidsmarktcampagne-2019-1" />
        <meta property="og:url" content="http://amerzine.amerpoort.nl/amerzine-2019-1#!/nieuwe-arbeidsmarktcampagne-2019-1" />
        <meta name="google" content="notranslate">
        <link rel="stylesheet" href="viewer/v2.1.882/css/style.css" media="screen" />
        <link rel="stylesheet" href="viewer/v2.1.882/css/themes/theme2.css" media="screen" />
        <link rel="stylesheet" id="print-css" media="print" href="viewer/v2.1.882/css/print.css" />
        <!--[if IE 8]>
            <link href="viewer/v2.1.882/css/ie8.css" rel="stylesheet" type="text/css">
        <![endif]-->
        <!--[if IE 9]>
            <link href="viewer/v2.1.882/css/ie9.css" rel="stylesheet" type="text/css">
        <![endif]-->
        <script src="viewer/v2.1.882/bootstrap.min.js"></script>
        <style id="pageAnimations"></style>
        <style type="text/css">
            #splash .spinner.style-0:before {
            	border-top-color: rgb(119,0,119);
            	border-top-color: rgba(119,0,119,1);
            }
            .no-svg .im-sp, .no-svg .im-sp-after:after, .no-svg .im-sp-after-relative:after {
                background-image: url('viewer/v2.1.882/images/sprites/icon-set-1.png');
            }
            .im-sp, .im-sp-after:after, .im-sp-after-relative:after {
                background-image: url('viewer/v2.1.882/images/sprites/icon-set-1.svg');
            }
            .no-svg .im-sp[class*="im-sp-social-"] {
                background-image: url('viewer/v2.1.882/images/sprites/icon-social-1.png');
            }
            .im-sp[class*="im-sp-social-"] {
                background-image: url('viewer/v2.1.882/images/sprites/icon-social-1.svg');
            }
        </style>
                    </head>
    <body>
                <div>
            <nav><ul><li><a href="#!/amerzine-2019-1">AmerZine cover 2019-1</a></li><li><a href="#!/inhoudsopgave-2019-1">Inhoud &amp; redactioneel 2019-1</a></li><li><a href="#!/voor-elkaar-2019-1">Voor elkaar 2019-1</a></li><li><a href="#!/nieuwe-arbeidsmarktcampagne-2019-1">Nieuwe arbeidsmarktcampagne 2019-1</a></li><li><a href="#!/van-top-tot-teen-2019-1">Van top tot teen 2019-1</a></li><li><a href="#!/geef-mij-je-hand-2019-1">Amerpoort werkt - Geef mij je hand 2019-1</a></li><li><a href="#!/zeggenschap-2019-1">Zeggenschap 2019-1</a></li><li><a href="#!/in-de-etalage-2019-1">In de etalage 2019-1</a></li><li><a href="#!/een-dag-bij-2019-1">Een dag bij Het Binnenhof 2019-1</a></li><li><a href="#!/advertentie-kennisfestival-2019-1">advertentie Kennisfestival 2019-1</a></li><li><a href="#!/amerpoort-actueel-2019-1">Amerpoort Actueel 2019-01</a></li><li><a href="#!/colofon-2019-1">Colofon 2019-1</a></li></ul></nav>
            <h1><img src="//s3.eu-west-2.amazonaws.com/screenshots-1d5fh4/83612/232341exn521f_d.png" align="right">Nieuwe arbeidsmarktcampagne 2019-1</h1>
<article>
<h2 data-type="title">NIEUWE ARBEIDSMARKTCAMPAGNE</h2>
<h3 data-type="subtitle">MIJN PASSIE, MIJN WERK</h3>
<div data-type="description"><p><br></p><p><strong>‘Mijn passie, mijn werk’. Dat is het motto van de nieuwe wervingscampagne voor medewerkers die Amerpoort op 25 maart heeft gelanceerd. &nbsp;“Want zoals jouw passie jouw eigen leven kleurt, kan die ook kleur geven aan het leven van mensen met een verstandelijke beperking. En dat is wat we graag willen voor de cliënten die we ondersteunen”, vertelt Bianca van Heeren, adviseur recruitment en arbeidsmarktcommunicatie bij Amerpoort. “We zoeken enthousiaste, talentvolle en ondernemende collega’s die naast professionaliteit ook eigenheid meebrengen.”&nbsp;</strong></p><p><strong><br></strong></p><p><strong>In de campagne vertellen collega’s van Amerpoort hoe zij hun passie meenemen in hun werk. Zoals Ulco Koers, die zowel op zee als in het werk meebeweegt op de golven. En Esther Riehl, die haar liefde voor bewegen gebruikt om contact te maken met cliënten. Filmpjes over hun passie en hun werk zijn sinds 25 maart te zien op&nbsp;</strong><a href="http://www.werkenbijamerpoort.nl" onclick="Magazine.tracker.trackOutbound( this, event, 'click', $(this).text() );" rel="noopener noreferrer" target="_blank"><strong>www.werkenbijamerpoort.nl</strong></a></p><p><br></p><p><strong>Tekst:</strong> Eva-Maria den Balvert / <strong>Foto’s:</strong> Robert Bekke</p><p><br></p><p><br></p></div><h2 data-type="title">‘Martijn is net zo ongetemd als de zee’</h2>
<div data-type="description"><p>Als jongetje van 12 stond <em>Ulco Koers</em> al op een surfboard. Inmiddels is hij 53, werkt hij sinds een jaar of veertien als begeleider bij Amerpoort en doet hij ook aan bodyboarden op zee. Liggend op een bodyboard en met flippers aan zijn voeten voelt hij iedere beweging van een golf aan. Met als ultiem doel: flow vinden in krachtige, metershoge golven.</p><p><br></p><p>Hoewel... het woord ‘doel’ zal Ulco zelf niet snel in de mond nemen. Een doel stellen aan de golf is namelijk totaal zinloos. Net zoals het averechts werkt om mensen met moeilijk verstaanbaar gedrag een verwachtingspatroon op te leggen. Waarmee de verbinding tussen Ulco’s passie en zijn werk is gelegd.</p><p><br></p><p><strong>In het moment</strong></p><p>“In de zee valt niets te beheersen. De zee liegt nooit. Ik kan altijd zuiver in het moment bepalen wat ik doe. Dat begint met op het juiste moment op de juiste plek zijn. Ik heb een sterke band met de zee. Als een flinke golf mij grijpt, dan ben ik wel een tijdje onder water. Je leert incasseren en achteraf reflecteren. Er is niet zoiets als goed of fout.”&nbsp;</p><p><br></p><p><strong>Grenzen</strong></p><p>In het campagnefilmpje gaat Ulco in één beweging van de golven in de Noordzee naar Martijn in het zwembad op Nieuwenoord. “Martijn is net zo ongetemd als de zee. Ik geef ruimte aan spontane beweging, maar stel ook duidelijke grenzen aan gedrag. Dat geeft hem het vertrouwen om zichzelf te zijn. Af en toe gaan we een grens over. Dat kan voelen alsof we flink door een golf gespoeld worden. En dan zeg ik bij mezelf: dat was niet zo handig. En ik zeg tegen hem: hé, dat was niet zo handig. Ik kijk en tik hem aan, we kijken elkaar lachend aan en gaan verder alsof er niets is gebeurd.”&nbsp;</p><p><br></p><p><strong>Bezieling</strong></p><p>Om zo te kunnen werken, is open uitwisseling in een team heel belangrijk. “Iedereen neemt zichzelf mee, als mens. Daardoor doen verschillende collega’s ook weer andere dingen met cliënten. Tegelijkertijd vormen we een stevig geheel rond Martijn. We komen ontspannen binnen, voelen de dynamiek aan, vinden afstemming, maken veel plezier en we stellen grenzen vanuit respect voor elkaar. Zo ontstaat bezieling op de werkvloer.”</p><p><br></p></div><ul data-type="image"></ul><h2 data-type="title">‘Ineens zie je het besef doordringen: ik besta!’</h2>
<div data-type="description"><p><em>Esther Riehl (31)</em> is binnen en buiten werktijd een beweeglijk mens. “Ik houd van wandelen, fietsen, skaten, pilates. Ik hoef mezelf nooit tegen mijn zin naar de sportschool te slepen. Als ik heb gesport, zit ik lekker in mijn lijf. In mijn werk neem ik ook momenten om met de cliënt lekker te schommelen of te fietsen. Beweging is goed voor het lijf en maakt iemand alert. Als de cliënt geniet van de beweging, dan geniet ik ook.”</p><p><br></p><p>Esther is opgeleid als psychomotorisch therapeut en bewegingsagoog en werkt nu als coördinerend begeleider in de woning Vosseveld 84C in Soest. De bewoners hebben een ernstige meervoudige verstandelijke beperking en zitten veelal in een rolstoel. Vanuit haar achtergrond kijkt Esther altijd naar hoe cliënten binnen hun mogelijkheden toch kunnen bewegen. Actief of passief, bijvoorbeeld liggend op een trampoline of in een rolstoelfiets over hobbelige paden. “Het lijf wordt dan bewogen.”&nbsp;</p><p><br></p><p><strong>Voetjes trappelen</strong></p><p>“De wind in je gezicht, geluiden die je op het terrein niet snel hoort, dat doet echt veel met cliënten. Als je iemand beter kent, dan herken je de signalen. Dan gaan die voetjes ineens trappelen, terwijl ze gewoonlijk stil staan. En daar word ik heel enthousiast van.”&nbsp;</p><p><br></p><p><strong>Ik besta!</strong></p><p>Zo zorgt beweging voor de mooiste momenten van de dag. “Even rechtop zitten is voor deze cliënten topsport, ook al lijkt het niets bijzonders. Dat lijf zit hen zo enorm in de weg... Zo zetten we een vrouw soms even op de rand van de bank en zingen met haar: van voor naar achter, van links naar rechts... En dan ineens zie je het besef doordringen: ik besta! En dan gaat ze ineens geluid maken. Veel van de cliënten zijn een groot deel van de dag afwezig. Ik word heel blij als ik iemand door beweging vijf minuten zie opengaan. Dan denk ik: ook al was het maar vijf minuten, je was er wel even. Onze cliënten kunnen wel genieten, de wereld zien. Juist bij deze doelgroep moet je van die kleine dingen genieten. Daar haal ik mijn motivatie uit.”</p><p><br></p></div><ul data-type="image"></ul></article>
        </div>
            </body>
</html>
