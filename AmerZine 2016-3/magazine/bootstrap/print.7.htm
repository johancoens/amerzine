<!DOCTYPE html>
<html lang="en">
    <head>
        <title>AmerZine 2016-3 - Expertiseteam</title>
        <meta http-equiv="Content-Type" content="text/html; charset=utf-8">
        <meta name="robots" content="noindex, nofollow">
        <meta name="robots" content="noindex">
        <meta name="robots" content="nofollow">
        <link rel="stylesheet" href="viewer/v2.1.890/css/compiled/style.css">
        <link rel="stylesheet" id="print-css" href="viewer/v2.1.890/css/compiled/print.css">
        <style>
            ul {
                margin: 0;
                padding: 0;
                list-style: none;
            }
            img {
                max-width: 210PX;
                display: block;
                margin: 20px 0;
                float: none;
            }
            .only-mobile {
                display: none;
            }
        </style>
    </head>
    <body onload="window.print(); setTimeout(function() { window.close(); }, 1);">
        <div class="print-only">
            <h1><img src="//cdn.foleon.com/screenshot/15053/2v2eqedekhc5_d.png" align="right">Expertiseteam</h1>
<article>
<h3 data-type="subtitle">Het Eetteam helpt</h3>
<h2 data-type="title">JIP KAN NU DRINKEN UIT EEN BEKER</h2>
<ul data-type="cover"></ul><ul data-type="columns"><li data-type="columns"><div data-type="column_1" class="paragraph column_1"><p style="text-align: left;">Drinken uit een beker &ndash; voor de 9-jarige Jip werd dat niet voor mogelijk gehouden.&nbsp;Met hulp van het Eetteam is het nu gelukt. "Bij het eerste overleg zaten we met wel 15 mensen om tafel. Allemaal voor Jip."<br /> <br /><strong>Tekst / foto&rsquo;s</strong>: Jantine Willemsen</p></div></li></ul><ul data-type="cover"></ul><ul data-type="text_image"><li data-type="text_image"><div data-type="description"><p>&ldquo;Jip heeft de mondmotoriek van een baby&rdquo;, vertelt zijn moeder Kathalijne. &ldquo;Hij drinkt nog uit een fles, eet alles gemalen met een klein lepeltje en kan niet zonder zijn speentje. En hij spuugt best veel, soms wel 2 keer per dag. Jip is heel vrolijk, maar prikkelgevoelig. Als je een stukje met hem gaat wandelen en hij kijkt tegen de zon in, dan gaat het soms al mis. De kinderarts in het Wilhelmina Kinderziekenhuis (WKZ) zei tegen ons: &lsquo;Er moet echt iets gebeuren. Want hij is veel te dun&rsquo;.&rdquo;</p>
<p><br />Esther Hommersom, co&ouml;rdinerend begeleider bij Jips woning op Vosseveld in Soest, vult aan: "We hebben zelfs overwogen dat Jip sondevoeding zou moeten krijgen; iets wat we als begeleiding eigenlijk niet wilden." Ook Kathalijne zag daar tegenop: "Ik was bang dat Jip nooit meer zou kunnen genieten van het eten en drinken of dat hij zich zou verslikken of zou moeten spugen, omdat hij dan teveel zou binnenkrijgen."</p></div><ul data-type="image"></ul></li></ul><ul data-type="cover"></ul><ul data-type="text_image"><li data-type="text_image"><h3 data-type="title">Allemaal voor Jip</h3>
<div data-type="description"><p>De problematiek van Jip is heel complex. Vanwege zijn DEND-syndroom heeft hij een flinke ontwikkelingsachterstand, epilepsie en neonatale diabetes. Al vanaf zijn geboorte heeft het jongetje lange periodes in het AMC en daarna in het WKZ doorgebracht, onder meer om zijn diabetes en epilepsie stabiel te krijgen. Nu is ook dat laatste gelukkig redelijk onder controle, want sinds Jip op Vosseveld woont, is hij echt tot rust gekomen.&nbsp;Het meest overheerste de zorg over zijn voeding en het spugen. En dus werd het Eetteam van Amerpoort ingeschakeld. <br /><br />"Ik wist niet wat ik zag," zegt Kathalijne. "Bij het eerste overleg zaten we met wel 15 mensen om tafel. Allemaal voor Jip."&nbsp;Esther legt uit: "Alle begeleiders van zijn woning en dagbesteding De Blauwe Vogel en therapeuten van Jip waren aanwezig, net als de mensen van het Eetteam: logopedist, di&euml;tist, fysiotherapeut en gedragsdeskundige. Van tevoren hadden we video-opnames van Jip gemaakt."</p></div><ul data-type="image"></ul></li></ul><ul data-type="cover"></ul><h3 data-type="subtitle">'Jip verandert van een kwetsbaar kind in een stoere jongen. Je ziet hem groeien!'</h3>
<ul data-type="cover"></ul><ul data-type="text_image"><li data-type="text_image"><h3 data-type="title">Kleine stapjes</h3>
<div data-type="description"><p>Jips persoonlijk begeleider Annemieke Bos is er nauw bij betrokken. "Het Eetteam kijkt vanuit een andere invalshoek. Zij waren de eersten die zeiden: zo hoeft het niet. Anatomisch gezien kan Jip meer. Vanaf toen ging het in hele kleine stapjes vooruit, onder begeleiding van logopediste Pieternel Welles.&rdquo;</p>
<p><br />Zo leerde Jip bijvoorbeeld eerst eens met de mond voelen aan een beker, door wat te proeven van de limonadesiroop op de rand. En zo keken de leden van het Eetteam ook naar de &ldquo;kokhals reflex&rdquo; van Jip. &ldquo;Wij dachten dat die voorin de mond zat, omdat hij zo snel moest spugen. Maar dat bleek niet zo te zijn."</p></div><ul data-type="image"></ul></li><li data-type="text_image"><h3 data-type="title">Achter de broek</h3>
<div data-type="description"><p>Trots tonen Annemieke en Jip hoe hij vanille vla drinkt uit een speciale beker. Iedereen geniet van het bijzondere moment. Jip zelf ook: zijn handjes trekken de beker steeds naar zich toe, terwijl hij glunderend om zich heen kijkt. Annemieke: "Ik probeer het team te stimuleren , zodat we consequent blijven oefenen. Hopelijk heeft Jip straks geen fles meer nodig en kan hij ook met een grotere lepel eten. En dan gaat bijvoorbeeld tandenpoetsen ook goed."</p>
<p><br />Kathalijne is onder de indruk: "Ik moet goed opletten, zodat zijn vader Stefan en ik ook op de juiste manier met hem oefenen. Dit werkt zo enthousiasmerend. Jip reageert er zelf heel positief op. En volgens mij geniet hij ook van de persoonlijke aandacht die hij krijgt tijdens het drinken. Ik denk dat zijn broer Stijn niet kan wachten om hem thuis te helpen met die beker. Jip verandert van een kwetsbaar kind in een stoere jongen. Je ziet hem groeien! Een ongelofelijke mijlpaal."</p></div><ul data-type="image"></ul></li><li data-type="text_image"><h3 data-type="title">Wat doet het eetteam?</h3>
<div data-type="description"><p>&nbsp;</p>
<p>Ellen Groenesteijn is logopedist &eacute;n verbonden aan het Eetteam: &ldquo;De vragen die wij oppakken, gaan over situaties die medisch of gedragsmatig complex zijn. Wij fungeren als denktank op de achtergrond en adviseren de betrokken therapeuten en teams. Meestal behandelen we vanuit het Eetteam niet zelf, we leggen de deskundigheid juist terug. Zo versterken we onze collega&rsquo;s.&rdquo;<br />Vanuit het Expertisecentrum van Amerpoort zijn meer consultatieteams opgericht, bijvoorbeeld rond slapen, intimiteit en het gebruik van internet.</p>
<p>&nbsp;</p>
<p><strong>Kijk op de <a onclick="Magazine.tracker.trackOutbound( this, event, 'click', $(this).text() );" href="http://www.amerpoort.nl/diensten/expertisecentrum/consultatieteams.html#tab-tab0" target="_blank">website van Amerpoort</a> voor meer informatie.</strong></p></div><ul data-type="image"></ul></li></ul><ul data-type="columns"><li data-type="columns"><h3 data-type="title">Kleine stapjes</h3>
<div data-type="column_1" class="paragraph column_1"><p>Jips persoonlijk begeleider Annemieke Bos is er nauw bij betrokken. "Het Eetteam kijkt vanuit een andere invalshoek. Zij waren de eersten die zeiden: zo hoeft het niet. Anatomisch gezien kan Jip meer. Vanaf toen ging het in hele kleine stapjes vooruit, onder begeleiding van logopediste Pieternel Welles.&rdquo; Zo leerde Jip bijvoorbeeld eerst eens met de mond voelen aan een beker, door wat te proeven van de limonadesiroop op de rand. En zo keken de leden van het Eetteam ook naar de &ldquo;kokhals reflex&rdquo; van Jip. &ldquo;Wij dachten dat die voorin de mond zat, omdat hij zo snel moest spugen. Maar dat bleek niet zo te zijn."</p></div><div data-type="column_2" class="paragraph column_2"><p>Trots tonen Annemieke en Jip aan Kathalijne hoe Jip yoghurt drinkt uit een beker. Iedereen geniet van het bijzondere moment. Jip zelf ook: zijn handjes trekken de beker steeds naar zich toe, terwijl hij glunderend om zich heen kijkt. Annemarie: "Ik probeer iedereen achter zijn broek te zitten, zodat we consequent blijven oefenen. Hopelijk heeft Jip straks geen fles meer nodig en kan hij ook met een grotere lepel eten. En dan gaat bijvoorbeeld tandenpoetsen ook goed." Kathalijne is onder de indruk: "Ik moet goed opletten, zodat wij thuis op de juiste manier met hem oefenen. Dit werkt zo enthousiasmerend. Jip reageert er zelf heel positief op. En volgens mij geniet hij ook van de persoonlijke aandacht die hij krijgt tijdens zijn eetmomentjes. Ik denk dat zijn broer Stijn niet kan wachten om hem thuis te helpen met die beker. Jip verandert van een kwetsbaar kind in een stoere jongen. Je ziet hem groeien!"</p></div></li></ul><ul data-type="cover"></ul></article>
        </div>
    </body>
</html>
